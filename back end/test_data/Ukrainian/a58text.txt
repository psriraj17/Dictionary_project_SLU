Інопланетянин в метро Литовченко Тимур     	- Ви хто такий? - запитав старшина мiлiцiї у голови, що лежала на столi. 	 	- Iнопланетянин, - ввiчливо вiдповiла голова. - Як Ви, може, чули чи бачили по так званому телебаченню, я прибув на Землю мiсяць тому з Сузiр'я Гончих Псiв. З офiцiйним дружнiм вiзитом. 	 	- Не чув. Документи є? 	 	- Вони залишилися в костюмi, - вибачливим тоном вiдповiла голова. - Його ще не доставили. 	 	До кiмнати бочком увiйшла огрядна чергова по станцiї i, боязко поглядаючи на живу голову, простягла старшинi лiву середню кiнцiвку Iнопланетянiна. Тої ж митi голова розвернулася, злетiла i попливла до чергової. Бiдна жiнка зойкнула i сповзла на пiдлогу. 	 	- Громадянине Iнопланетянiн, негайно припинiть хулiганити, - грiзно мовив старшина. - Лягайте на мiсце. Ви й без того накоїли... 	 	- Я тiльки хотiв подивитися, яку частину мого тiла принесли. Раптом там документи? Ви ж просили, - голова знов лягла на стiл i скрушно пересмикнула вусиками. - Що ж стосується так званого хулiганства, то я нiчого такого не робив. 	 	- Як се не робив? - розсердився старшина. Вiн вийшов з-за столу i спробував привести до тями чергову. - Як не робив? При пiдходi поїзда до платформи Ви роздiлили своє тiло на чотирнадцять частин, а потiм кожною окремою частиною проникли у вагони. Люди на ходу рвали стоп-крани i стрибали в тунель! I це - не робив?! 	 	Iнопланетянин здивовано присвиснув у три вуха i раптом почав виголошувати голосом чергової по станцiї: 'Громадяни пасажири! В очiкуваннi поїзда рiвномiрно розмiщуйтесь по платформi! Прискорте висадку та посадку, проходьте на всi вiльнi дверi!' 	 	I додав: 	 	- От я i розмiстився рiвномiрно по всiй довжинi платформи i пройшов на всi вiльнi дверi. 	  	Тут чоловiк занiс до кiмнати тулуб з костюмом i документами. Чергова, яка щойно отямилася, знов застогнала та зомлiла...   