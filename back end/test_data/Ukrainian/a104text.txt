Олександр БУГАЙ  Вампір   - Ви  вірите  в  існування вампірів? - запитав мене попутник, коли поїзд рушив і за вікнами потяглися картини жовтогарячої осені. Я  відчув,  що  дорога  буде  цікавою,  і  попросив уже немолодого, але статного здоров’яка  розповісти  про  де  незвичайне  явище. Сусіди по купе мене підтримали і ми почули ось таку історію. - Приїхавши в обласний центр, я влаштувався в контору як спеціаліст-комп’ютерник. Фірма  недавно  зорганізувалася і, не маючи належного приміщення, взяла в аренду велику  квадратну  кімнату  в.одному  з  гуртожитків  міста. Столи порозставляли вподовж  стін,  а  так,  як  робота  з апаратурою не шумлива, то ніхто нікому не заважає. І тільки вряди-годи зав’язується  невимушена  розмова  про  якусь  вуличну  новину чи незвичайну подію в місті. Я  ще  молодий  і  непосидющий,  тому монотонна тихість почала навіювати на мене нудьгу.  Час  від  часу  так  і  хочеться  підскочити  і посеред кімнати вдарити тріпака чи присісти і на одній нозі крутонути дзигу. Та я цього не роблю, бо не хочу набути слави дивака. І  все  ж віддавати третину свого свідомого життя безпросвітній одноманітності - це,  на  мою думку, злочин. Тому вирішив у цій дірці довго не засиджуватися. Але невдовзі  виявив  поряд  з  гуртожитком  спортивний зал, в якому можна зайнятися будь-яким видом спорту. Це мене влаштувало і я почав активно .відвідувати спортивні змагання. Як  я  вже  казав,  у нашій аудиторії столи стоять попід стінами. Зліва від мене сидить  молоденьке  створіння Жіночої статі. Спочатку я не звертав на неї уваги. Згодом  дізнався,  що  вона  одинока  -  ні  батька,  ні  матері.  Придивився  - непримітна,  але  симпатична.  Якось  ненароком заглянув у її очі і мене щось аж трусонуло.  Досі  і  гадки  не  мав, що можуть бути такі чаклунівські очі. З тої миті вони почали мене переслідувати. Де б не був, а вони зі мною, Що  це?  В такий спосіб закохався? І в кого? В якомусь журналі знаменитий хірург Амосов  стверджував,  що  існують гени кохання і, якщо вони в когось вчепляться, вважай, що попався. Напевно, і мої гени знайшли свій об’єкт уваги.  Отже,  треба щось робити. Але не поспішаю. Я ще молодий і люблю понад усе спорт. Одночасно  помічаю,  як  оте непримітне дівчисько прямо на очах всього колективу перетворюється із недозрілого пуп’янка  у  пишну  квітку.  Ї  це  за  якихось два-трд тижні після моєї появи у цій конторі. Ну  й  хай, думаю собі, це мене не обходить. Однак помічаю: моя юнацька енергія, яка   досі   нуртувала   і  аж  наче  хлюпала  через  край,  почала  згасати.  З буйно-непосидючого поступово стаю поміркованим і статечним. Згодом  почав  пропускати  спортивні  змагання,  а  натомість кружляю довкола її гуртожитку. Треба щось робити! Підібрав  момент,  коли  в приміщенні ми залишилися одні. Вона, певно, очікувала цього  моменту.  Бо притулилася до мене з виразом в очах вдячності, начебто я її врятував від смертельної небезпеки. Ми  мовчки  стоїмо,  а  я  чую,  як  моя буйна молода енергія переливається в її єство. Ні!  То  не  енергія! То чудесний потік моєї доброти, яку віддаю добровільно цій незвичайній дівчині. Досі я не відав подібного стану. Міркую,  це,  напевно,  і  є  ота  божественна  мить,  яку відчуває людина, коли по-справжньому закохується... Відтоді   моє   життя   набрало   іншого   значення.  Воно  стало  красивішим  і змістовнішим.  Тепер  я знаю, для чого і для кого живу! Я щасливий і мені більше у світі нічого не треба. Та  й  співробітники  відносяться  до  нас  доброзичливо.  Наша дружба нікому не заважає. І полетіли дні, як дужокрилі літахи, за якими і угнатися годі. І раптом... Я став сохнути. Так,  так!  Я поступово перетворююся із дужого і спритного спортсмена в ходячого скелета,   обтягнутого  пожовтілою  шкірою.  Мої  очі  округлилися  і  зробилися банькатими,  вилиці  повипивалися,  ніс  видовжився,  а шия потоншала. Я дивуюся таким разючим змінам своєї атлетичної статури. Тільки ось що дивно. На мою подругу наше кохання діє у зворотньому напрямку. Вона  ще  буйніше  розквітає.  Якось  я  жартома сказав: ми з тобою спростовуємо закон  сполучених  посудин.  Ти  наповнюєшся  енергією, а з мене ця енергія десь дівається. Вона  ж  на  мої  слова  не  звертає  жодної  уваги і радіє світові, начебто він створений тільки для неї. А   ще   згодом   вона  зробилася  моїм  єдиновладним  повелителем.  Причому,  я добровільно виконую всі її забаганки і мені від цього одна приємність. Потім  запримітив:  співпрацівники  почали  дивитися на мене з явним жалем. Вони мене шкодують! -  З  часом  подібні метаморфози і мені стали не подобатися. Я вирішив вияснити, що все це значить. Пішов до знаменитого екстрасенса. -  Вона  ні  в чому не винна, - сказав той, вислухавши мої нарікання. - Вона має негативне   біополе.   І   їй,   щоб  вижити,  потрібен  партнер  із  позитивною біоенергією. Тобто - донор, яким ти і є. Мене це спантеличило. Опанувавши себе, я запитав: - І як довго маю бути отим донором? - Якщо не ти, то буде інший. Без цього вона не зможе жити. - А я?  - Ти швидко видихаєшся. - І як це називається? - підступаю до ясновидця. В  моїй  душі жевріє надія, що це помилка. Або ж шаманська вигадка, яку потрібно негайно   спростувати.   Та   шаман   продовжує  вбивати  цвяхи  у  моє  вражене самолюбство. -  Такі  люди,  як  вона, називаються вампірами, В середньовіччі їх спалювали на вогнищах,  як  відьом.  Це явище природне, хоча його називають хворобою. Це не є хвороба.  Твоя  дівчина такою вродилася. Вона живиться твоїм біополем, про це не знаючи. Ти той, кого їй треба. Їй з тобою добре і вона щаслива. - Виходить, треба втікати? - видавлюю із себе безнадійний висновок. - Як собі хочеш. Але є вихід, - і відкрив мені свою, як він сказав, таємницю. Я мовчки слухав, а він закінчив так:  -  Виконаєш  і  станеш,  яким був, однак їй буде тяжко. Навіть дуже тяжко. Ліків для неї немає. Попереджую, як ти себе поведеш, залежить від твоєї совісті... І я виконав його рекомендації, відкинувши докори сумління. Через деякий час моя квітка почала в’янути.  Колеги між собою перешіптувалися: певно, завагітніла. Хоча між нами була тільки щира дружба. Відтоді,  коли  ми залишаємося вдвох, вона обнімає мене і просить повернутися до неї. Я ж запевняю, що нічого не трапилося, що я такий, як і був. - Розлюбив ти мене, - повторює сумно. А  тим  часом  я  став  майже зримо відновлювати свій атлетичний стан. І це мені легко  вдається.  Я  начебто  скинув  із себе пута, які не дозволяли буйствувати молодій енергії. Якось вона сказала: -  Ти став зовсім чужий, - в голосі відчувався біль, який граничить з відчаєм, - ти більше мене не любиш і я, напевно, скоро помру. - Ні! Я зовсім не змінився! - кричу, а в самого серце болить.  Потім стрімголов лечу на вулицю. Тепер мушу вам відкрити тайну, яку мені повідав екстрасенс. Щоранку  перед  тим,  як  іти  до  праці, я обмотую себе з ніг до і олови уявною шовковою  ниткою.  В  такий  спосіб  одягаю  на  себе  невидимий  кокон,  який є непроникним для впливу негативної енергії із зовні. Стоячи  за  рогом  будинку,  я,  не  рухаючи  руками,  подумки  розмотав кокон і відкинув пряжу в канаву. Повертаюся назад.  Вона  лежить  в  ліжку  обличчям  до  стіни.  На  мене жодної уваги. Присідаю на краєчок  ліжка.  Кладу  руку  на  її чоло. Раптом .юна підхоплюється і здивовано дивиться на мене. Бачу, як засвітилася в очах радість. - Ти повернувся? Ти знову такий, як тоді? - і вона ніжно притулилася до мене.  А  мене  охопила  гордість.  Це  ж  я  жертвую собою ради неї! І ця жертвенність робить  мене щасливим. Я бачу, як до моєї коханої людини повертається життя, яке їй дарую безкоштовно. Ми довго сидимо мовчки і в мені вирують дивні роздуми. Час  і  щастя  -  різні речі. Час - це вимір, а щастя - стан. Цей стан може бути миттю  і  може бути вічним у цій миті. І я вирішив скористатися цим станом, цією прекрасною  миттю  за  власнім  розсудом.  Відтепер мій час буде вимірюватися не календарями, а ємкістю мого власного біополя. Ми  мовчимо. Ми нічого не очікуємо і ні за чим не жалкуємо Ми є, і це головне. Я знаю, що вона п’є  мою  життєву енергію, хоча про це нічого не відає. Я навіть відчуваю, як вона набирається  сил  і  радію,  що  в  такий  спосіб жертвую собою. Я відчуваю себе опреможцем  самого  себе  і переможцем несправедливості, яку вдіяла природа моїй коханій людині. І ось одного недільного ясного дня до мене прийшла незвичайна думка: - Давай підемо до церкви, - кажу їй зненацька.  Вона здиво вано кліпає очима. -  Ти  повернувся  і мені більше нічого не потрібно. Але, якщо треба, то ходімо. Тільки для чого? Я й кажу: - З давніх-давен церкви будувалися в таких місцях, де космічна енергія з’єднується  із  земною.  Віруючі, які відвідують хра ми, переймають цю енергію на себе.  І  чим  глибша  віра,  тим  благодатніша  дія  цієї  енергії. Відступають хвороби,  меркне  затаєне  в  душах  зло, люди стають добрими і милосердними. Ця енергія називається Божою благодаттю. - Але ж треба дуже вірити! - вирвалося із її вуст. - Так, треба вірити! - повторюю твердо. До церкви ми ішли мовчки. Не знаю, що думала вона, а я очікував чуда. Коли  ми  зайшли  в  храм,  я  став  так,  шоб  бачити обличчя подруги. Ось вона опускається  на  коліна.  В руках блимає свічка, мерехтливе світло осяю є великі зволожені  очі.  Вуста  шепочуть  молитву. І раптом з верхніх віконець церковної бані  бризнули  сонячні  промені.  Вони  впали золотим снопом на схилену голівку моєї  нещасно;  людини.  День  був  ясний і нічого незвичайнного не було в цьому явищі. І  все ж я подумав: певно, ось це і є те джерело благодатної космічної сили, яку посилає Творець Всесвіту на грішну Землю. Мені зробилося на душі легко і радісно. Після церкви вона мені сказала: -  Відтепер,  якщо б ти мене і залишив, мені вже не страшно бути одинокою. Тепер я знаю, в чому моє спасіння... Додому  ми  бігли,  взявшись  за  руки.  Ми  відчували себе дітьми, які одержали батьківське  благословення.  А  ще  ми  шкодува  ли,  що  люди  не  відають  про воскресіння, яке сталося сьогодні в храмі. З того дня моя дружина постійно відвідує церкву...  Перед вікнами вагону замерехтіли будинки станції, де я мав виходити.   ©   БУГАЙ   О.   І.  Замах  на  Селену:  Фантастичні  оповідання.  -  Тернопіль: Книжково-журнальне видавництво “Тернопіль”, 1993. - 112 с. 